---
draft: true
title: The Pathless
Created in date: 
Modified in date: 
tags:
  - Games
  - review
---

## Premessa

Dopo un discreto successo ottenuto nel 2016 con ABZÛ, il team di Giant Squid nel 2020 rilascia The Pathless, un'avventura action, nelle vesti di un'arciera che assieme ad un'aquila dovranno riportare l'equilibrio in un'isola intrisa di magia spiriti naturali intrappolati da un potere corruttivo.
Titolo che a mio parere è stato considerato da pochi, che merita però un suo spazio nel cuore dei giocatori anche grazie ad un "traversing" eccezionale (ovvero il muoversi nella mappa di gioco), frutto anche del loro lavoro precedente.

## Stile artistico

Il titolo per quanto non sprigioni stile da tutti i pori, ha il suo modo di presentarsi, con una buona illuminazione, un'ambientazione a mio parere costruita in modo magistrale e uno stile che ricorda moltissimo un misto di culture orientali.

## Gameplay

Il gioco ci da quasi subito il controllo della protagonista, che munita di arco, potrà muoversi molto velocemente tra gli alberi della foresta iniziale. Ho menzionato l'arco non a caso, infatti sarà uno strumento fondamentale per colpire dei simboli a forma di occhio scandagliati per tutta la mappa, che, una volta colpiti, permetteranno di avere un boost in velocità ma anche una rigenerazione della stamina.
L'arciera si ritroverà ad affrontare molti enigmi ambientali disseminati per la mappa di gioco, nonostante non sia necessario risolverli tutti sarà imperativo se si vuole puntare al completismo.
Infine vorrei parlare delle boss fight, molto ben realizzare, seppur mai troppo difficili da completare.

## Considerazioni finali
In conclusione vorrei elogiare il lavoro di Giant Squid e The Pathless, nome che non solo ha un significato all'interno del gioco, ma anche per l'esperienza in sé, infatti non vi è un percorso prestabilito, ma starà a voi decidere dove andare e in che ordine affrontare la porzione di mappa messa a disposizione. Gioco mai troppo difficile, leggermente ripetitivo in alcuni frangenti, ma appagante alla vista e che riesce a tramutare un potenziale punto di forza come gli spazi vuoti della mappa, in una componente di gioco, grazie ad un bellissimo sistema di "traversing" e di movimento.
